Litterarum Graecarum veram historiam non prius posse perscribi
quam de fontium et testimoniorum, a quibus omnis fere et profici-
scatur opera nostra notitiaque et ad quae usquequaque revertatur
oportet, forma condicione fontibus fide diligentissime sit quaesitum,
non iam potest subterfugere peritos iudices, quamvis harum rerum
parum habuerint rationem, qui artem ipsam susceperunt enarrandam.
Enimvero quae veteres auctores de re litteraria Graecorum prodidere
plerumque non ipsa aetatem tulerunt, sed permultos fluvios rivolus-
que propagata continuata dilatata, mox etiam deformata et obscurata
recentioris et infimae aetatis scriptorum seu conpilatorum industria
nobis servata suut. Pernecessarium igitur est ut omnia testimonia
quam adcuratissime examinentur, eaque quae e priscis limpidisque
fontibus manarunt per singulos gradus ad suum auctorem referentur.
Quo quidem in genere qua‘m multa adhuc vel incerta vacillent vel
delitescant obscura, nemo nescit qui has litteras paululum adtigerit.
ln Suidae vero biographiois, quae largissimam ac saepe fere unicam
litterarum Graecarum notitiam suppeditant, nuper extiterunt qui lauda-
bile ac bonae frugis plenissimum conlocarant studium3 tamen sicut
res ferebat minime omnia cum pulvisculo ut aiunt exhauserunt multa-
que aliis emendanda supplenda enucleanda reliquerunt. Quae cum ita
sint operae pretium futurum iudicavi, si in Suidae uitas scriptorum
Graecorum denuo inquirere conarer. Sed noli opinari totam me quae-
stionem absolvere voluisse: quod ne possem quidem pro innumeris
quibus hoc opus inpeditum est difficultatibus. Ego equidem satis
habeo hominum doctorum opinionibus subtiliter et circumspecte exa-
minatis huius disquisitionis eam potissimum partem quae in librorum
tabularumSuidianarumoriginefidequeindagandaversaturpertractasse,
ac cetera quae de singularum notationum indole fontibus auctoritate
recte animadvertisse mihi videar, apte disposita protulisse. Qua in
re dici nequit quantum adiutus sim Ο. Wachsmuthii praeceptoris
optumi insigni opera consilio exemplo: quod aequare licet viribus
meis denegatum fuerit, suavissimum tamen fuit pro virili parte imitari.

Verum antequam ad propositum ipsum adgrediamur pauca prae·
lari placet. Suidas quihus ex fontibus in βίοι( scriptorum Graecorum
hauserit, post Bernhardyum (Conmentat. de Suid. lexic. d. ΙΙ. ξ 9,
p. LIII sq.) primum dedita opera rimari conatus est Did. Volkmann
(dissert. ‘de Suidae biographicis quaesit. selectae', Bonn. 1861),
dein hanc quaestionem tractarunt Otto Schneider (disputatione

1*

 

